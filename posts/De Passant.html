<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Comfortaa&family=Merriweather:wght@300&display=swap" rel="stylesheet">
    <link rel="stylesheet" href="style.css">
    <script src="script.js" defer></script>
    <title>De passant</title>
</head>
<body>
    <div id="navbar">
        Website coming soon
    </div>
    <div id="line"></div>

    
    <div class="container">

        <div class="tags">
            <div class="tag">
                <!--<div class="tagIcon">
                    <svg xmlns="http://www.w3.org/2000/svg" xmlns:xlink="http://www.w3.org/1999/xlink" version="1.1" x="0px" y="0px" viewBox="0 0 100 100" enable-background="new 0 0 100 100" xml:space="preserve"><path d="M53.5,46.7V25.6c0-2-1.6-3.5-3.5-3.5c-2,0-3.5,1.6-3.5,3.5v29.6c0.1,2,1.6,3.6,3.5,3.6c0.8,0,1.7-0.4,2.4-1.1L67.2,43  c1.4-1.4,1.4-3.7,0-5c-1.4-1.4-3.7-1.4-5,0L53.5,46.7z M50,5C25.2,5,5,25.2,5,50c0,24.8,20.2,45,45,45c24.8,0,45-20.2,45-45  C95,25.2,74.8,5,50,5L50,5z M50,85.5c-19.5,0-35.5-16-35.5-35.5c0-19.5,16-35.6,35.5-35.6c19.5,0,35.6,16,35.6,35.6  C85.6,69.5,69.5,85.5,50,85.5z"></path></svg>
                </div>-->
                <div class="tagText">05/12/2023</div>
            </div>
            <div class="tag" id="type">
                <div class="tagIcon"></div>
                <div class="tagText">Verhalen</div>
            </div>
        </div>

        <H1>De passant</H1>
        <p>
            Daar sta je dan, elegant en klaar om gezien te worden. Geen zinnen zullen genoeg zijn om je werkelijke schoonheid een vorm te geven.<br>
            De verkeerslichten bij het zebrapad knipperen van groen, naar geel, naar rood en ik zie je nu staan aan de overkant van de verkeersdrukke straat. Het is spitsuur. Je staat er als een casanova met een marmeren huid, een oud-Grieks standbeeld behandeld door de zachtste en nauwkeurigste handen. Je kastanjebruin haar glijdt over je scherpe blik, dat al een tijd gericht staat naar de gigantische spiegels waar duizenden levensloze mensen hun tijd verdoen. Het is koud en je draagt een donkere leren jas met een daarbij passende zwarte hoodie. Heb je mij al zien staren?<br>
            Het licht springt naar groen en de menigte komt tot leven als deel van een gigantische machine die nu in beweging komt. Het duurde een seconde voordat jij ook in actie schoot omdat je met je gedachten ergens anders verschuilde.<br>
            Waar was je?<br>
            <br>
            Nu je vertrokken bent, schiet ik ook in actie om niet op te vallen. We stappen elkaars richting uit. Het geluid van trappende treden en de drukte van grote steden vervaagt naar de achtergrond hoe dichter ik bij jou kom te staan. <br>
            Hoor je mijn hart ook zo hard kloppen?<br>
            Het getrommel van de jungle, een lange solo van een drummer, het geluid van de rake klappen tegen een boksbal, zo is het om nu dichter bij jou te komen. Het is vreemd. Ik ken je niet eens. Ik haat de drukte en ik zou al lang overprikkeld geweest zijn. Ik moet naar huis om mijn hond Rocky eten te geven. En toch spendeer ik mijn miliseconden hier, dagdromend over hoe jij daar nu in slow-motion elke beweging bijna perfect uitvoert.<br>
            <br>
            We naderen elkaar en wat eerst op een onbereikbaarheid leek, een oneindigheid, is nu de twee meter afstand tussen onze lijven. Nu zie ik de details van je gezicht wat beter. Je wenkbrauwen zijn even donker als je haar, maar je ogen zijn zo licht als de weerkaatsing van de hemel op die gigantische spiegels waar je zo naar stond te turen toen onze nabijheid slechts een fabel leek te zijn. Je neus ziet er wat roosgekleurd uit door de kou van de late herfst. En je lippen zien er zoenbaar uit. Ik ben al vergeten welke dag we juist zijn.<br>
            <br>
            Tijd en ruimte zijn nauw verwant en hoe dichter we bij elkaar komen, hoe trager de tijd gaat. Het voelt als uren geleden toen we beiden nog aan onze kant van de straat stonden terwijl er zelfs nog geen minuut gepasseerd is in de werkelijkheid. We staan nu een meter van elkaar en ik denk dat mijn hart op elk moment uit mijn mond zal vliegen om jou te kussen. Zal ik het wagen om hallo te zeggen om jou uit je standbeeldig bestaan te grijpen met de kans jouw glorie te schaden?<br>
            We staan nu iets minder dan een meter van elkaar en ik bereid mij al voor om jouw blik op mij gericht te krijgen. De tijd versnelt voor een halve seconde. De massale machine die al in beweging stond, krijgt zijn stem terug en alles wordt weer luid. Mensen praten door elkaar, kinderen tieren en baby's huilen, auto's toeteren en vogels fluiten. De spanning is te groot. Het moet eruit.<br>
            "Hal.."<br>
            <br>
            Stilte.<br>
            <br>
            Intussen zijn we al een straat verder verwijderd van elkaar. De stilte is oorverdovend. Ik hoor het verkeer niet meer. Ik hoor jou niet meer. Is dit het einde?<br>
            Bij het slenteren doorheen de letters van de simpele begroeting ging de tijd te snel en verliep het moment in een oogwenk. Je hoorde mij niet reiken naar jou en nu hoor, zie, ik jou helemaal niet meer. Ik stap verder naar huis. De wolken zien er eigenaardig mooi uit vandaag en ze maken ook ruimte voor de hemelblauwe pracht. Ik word nostalgisch. Hoe verder we van elkaar zijn, hoe langer geleden het lijkt dat ik nog op sterven stond in de vrije val van de blik in je ogen, je heldere hemelblauwe ogen. Waar denk ik toch allemaal aan? We kennen elkaar niet en we zullen elkaar hoogstwaarschijnlijk ook niet meer terug zien. We hadden het geluk dat we toevallig in dezelfde massa haastige mensen zaten op dat ogenblik. Letterlijk een ogenblik. Ogen. Blik. Leuke samenstelling. <br>
            <br>
            Bij het thuiskomen herinner ik me nogmaar fracties van jou. Het is zo lang geleden, maar tegelijkertijd ook niet want ik overdrijf graag in mijn denkwijzen. Je zou kunnen zeggen dat er een zwart gat ontstond tussen ons, omdat de tijd sneller voorbij ging hoe dichter we bij elkaar kwamen, wat dan gevolgd werd door een eeuwigheid naarmate we van elkaar verwijderd geraakten. Een leuke analogie, heb ik van een vriend. Ik herinner me jou helemaal niet meer. Zo lang geleden voelt het. Nu ben je niks meer dan een vreemdeling, een fata morgana opgelost in de lucht, in mijn hoofd. Je bent niks meer dan een doodgewone, alledaagse, passant.<br>
        </p>
    </div>
    

</body>
</html>